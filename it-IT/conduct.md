---
layout: it-IT/default
title: Il codice di comportamento di Rust &middot; Il linguaggio di programmazione Rust
---

# Il codice di comportamento di Rust

## Comportamento

**Contatto**: [rust-mods@rust-lang.org](mailto:rust-mods@rust-lang.org)

* Noi ci impegniamo a fornire un ambiente amichevole, sicuro e accomodante per tutti, a prescindere dal livello di esperienza, identità di genere e rappresentazione dello stesso, orientamento sessuale, disabilità, aspetto estetico, dimensione corporea, razza, etnia, età, religione, nazionalità o altre caratteristiche personali.
* Su IRC, evita di utilizzare pseudonimi troppo sessualizzanti o altri pseudonimi che potrebbero rovinare un ambiente amichevole, sicuro e accomodante per tutti.
* Sii gentile e servizievole. Non c'è alcun bisogno di essere cattivi o maleducati.
* Rispetta le persone che non la pensano come te e che ogni scelta di design o implementazione porta molti compromessi e costi. C'è raramente una vera risposta giusta.
* Per favore limita al minimo la critica non costruttiva. Se hai delle idee valide con cui vuoi sperimentare, fai un fork del progetto e guarda come funziona.
* Ti impediremo di interagire se insulti, parodizzi o disturbi qualcuno. Quello non è un comportamento accettato. Con "disturbo" intendiamo la definizione che si può trovare nel <a href="http://citizencodeofconduct.org/">Citizen Code of Conduct</a>; se hai qualche dubbio su cosa potrebbe essere incluso in tale concetto, per favore leggi la loro definizione. In particolare non tolleriamo comportamenti che escludono persone appartenenti a gruppi sociali emarginati.
* La molestia privata è anch'essa inaccettabile. Non interessa chi sei, se sei o se sei stato molestato o messo a disagio da un membro della comunità, per favore contatta uno dei moderatori o qualcuno del [Team di moderazione](/team.html#Moderation) immediatamente. Che tu sia un frequentatore abituale o un nuovo arrivato, ci interessa rendere questa comunità un posto sicuro per te.
* Ogni attività pubblicitaria, molesta, offensiva, volutamente provocatoria od ogni ricerca immotivata d'attenzione non è benvenuta.

## Moderazione

Queste sono le politiche per mantenere fede al nostro codice di comportamento. Se pensi che una discussione abbia bisogno di moderazione, per favore contatta il [team di Moderazione](/team.html#Moderation).

1. Frasi che violano gli standard del codice di comportamento di Rust, includendo frasi di odio, offensive, oppressive o emarginanti, non sono ammesse. (Sono ammesse le imprecazioni ma non se rivolte ad altri utenti o con finalità di odio.)
2. Frasi che i moderatori giudicano come inappropriate e inaccettabili, anche se non in esplicita violazione del codice di comportamento.
3. I moderatori reagiranno alle frasi di cui sopra con un avvertimento iniziale.
4. Se l'avvertimento viene ignorato, l'utente riceverà un allontanamento temporaneo affinché si calmi e rifletta.
5. Se l'utente ritorna e continua a essere problematico verrà allontanato permanentemente.
6. I moderatori hanno facoltà a loro discrezione di annullare l'allontanamento qualora l'utente sia alla sua prima violazione e offra una sincera scusa alla parte offesa.
7. Se un moderatore allontana qualcuno e tu non condividi la sua decisione, per favore parlane direttamente con lui o con un altro moderatoe, **in privato**. Le lamentele sui provvedimenti disciplinari non sono ammesse nei luoghi di discussione pubblica.
8. I moderatori sono impegnati a dare il buon esempio, qualora creassero una situazione inappropriata saranno soggetti a reazioni più decise.

Nella comunità di Rust cerchiamo di andare oltre e di prenderci cura l'uno dell'altro. Non cercare solo di essere tecnicamente inattaccabile, cerca di tirare fuori il meglio di te. In particolare evita di dare corda a discussioni offensive, specialmente se fuori tema; questo troppo spesso conduce a combattimenti inutili, sentimenti offesi e orgoglio ferito. Inoltre può condurre alcune persone ad abbandonare la comunità per sempre.

Se qualcuno non condivide qualcosa che hai detto o fatto, resisti all'impulso di essere difensivo. Smetti di far ciò per cui si sono lamentati e scusati. Anche se ti senti incompreso o accusato ingiustamente, c'è una discreta possibilità che tu non ti sia spiegato correttamente - ricordati che è una tua responsabilità far sentire gli altri Rustacchiani a loro agio. Tutti vogliono stare insieme e siamo qui in primo luogo perché vogliamo parlare di alta tecnologia. Troverai persone pronte a perdonarti e prenderti in buona fede se otterrai la loro fiducia. 

Le politiche di cui sopra si applicano a tutti i luoghi ufficiali di Rust; includendo i canali IRC ufficiali(#rust, #rust-internals, #rust-tools, #rust-libs, #rustc, #rust-beginners, #rust-docs, #rust-community, #rust-lang, and #cargo); i repositories GitHub sotto rust-lang, rust-lang-nursery e rust-lang-deprecated; tutti i forum di rust-lang.org(sers.rust-lang.org, internals.rust-lang.org). Qualora un altro progetto volesse adottare il codice di comportamento di Rust, per favore contatti uno sviluppatore di questi progetti per assistenza. Se volessi usare questo codice di comportamento per il tuo progetto personale ti suggeriamo di menzionare esplicitamente la tua politica di moderazione o di fare una copia includendo la tua politica di moderazione per evitare confusione.

*Adattato e tradotto dall'inglese dalla [politica di Node.js sul trolling](http://blog.izs.me/post/30036893703/policy-on-trolling) e da [Contributor Covenant v1.3.0](http://contributor-covenant.org/version/1/3/0/).*
